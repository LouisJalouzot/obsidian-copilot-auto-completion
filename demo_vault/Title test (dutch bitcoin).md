# 
Bitcoin is een nieuw soort digitaal geld. Het verschilt van andere soorten digitaal geld, omdat het werkt zonder centrale autoriteit en zonder tussenpartijen zoals banken. In plaats daarvan is het een open en decentraal netwerk, waarbij gebruikers zelf alle touwtjes in handen hebben. Het netwerk is verspreid over de hele wereld en iedereen kan meedoen. 
  
Bitcoin werkt vanwege onderliggende technologie anders dan de meeste mensen gewend zijn. Om het helemaal te begrijpen zal je het een tijd moeten bestuderen. Maar, hoeveel mensen begrijpen hoe de techniek achter het internet werkt? Het belangrijkste is dat je het kunt gebruiken: je hoeft geen expert te zijn om bitcoins veilig te bewaren of te versturen.

Voor wie toch net iets meer wil weten hebben wij onderstaande technische uitleg geschreven. Niet genoeg om jezelf bitcoinexpert te noemen, maar misschien wel om indruk mee te maken in de kroeg.